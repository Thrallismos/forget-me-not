## O červeném prasátku
*Leží prase ve svém chlívku, čte si dobrou detektivku...*

Bylo jednou jedno prasátko. To si tak leželo ve svém chlívečku na kanapi, četlo si detektivku, v mezipauze při čtení se zahledělo na strop a řeklo si, že by to chtělo vymalovat. A jak řeklo, tak taky udělalo. Rozhodlo se pro červenou barvu. Jenže, jak víme, prasátko mát kopýtka a kýbl s barvou se mu špatně tahá na žebřík. A tak se stalo, že se prasátko tou barvou polilo a vypadalo jak z béčkového hororu. 

Chudák nešťastné prasátko vyběhlo z chlívku přímo do řeky a snažilo se barvu umýt, ta ale nechtěla pustit. Šla kolem liška, chvilku prasátko pozorovala a potom mu poradila, aby nechalo barvu zaschnout a šlo se vyválet v písku. Zoufalé prasátko se vyplesklo na slunce a čekalo, až na něm červená uschne. Když barva uschnula, následoval liščiných pokynů a vyválet se v hromadě s pískem. A opravdu! Barva se z něj začala sloupávat. 

Spokojené prasátko se vrátilo do chlívečku, už si dalo větší pozor a chlívek tedy vymalovalo. Pak se natáhlo na kanape a zase se začetlo do detektivky. A v pauze mezi čtením se podívalo na strop...

*A pohádka pokračuje dál a dál, dokud prase nevystřída všechny barvy duhy nebo děti neusnou :D*